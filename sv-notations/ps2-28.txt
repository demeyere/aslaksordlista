
Vilhelm Moberg
-----------------

Författaren Vilhelm Moberg har man ofta beskrivit some en stor, högljudd man som alltid var arg över orättvisorna i samhället.


Men enligt dottern Eva var han vanligtvis en lugn, eftertänksam man som arbetade regelbundet vid skrivbordet och lade ner ett enormt forskningsarbete på sina historiska böcker.


Vilhelm Moberg föddes 1898 och växte upp i ett fattigt soldattorp i Småland, där han tidigt måste vänja sig vid hårt kroppsarbete.


Sin första framgång fick han med romanen Raskens, 1927, som just beskriver det hårda livet för en soldat och lantbrukare i Småland.


Under sin uppväxt längtade han efter att studera och fick bl.a. möjlighet att gå på en folkhögskola.


Han skrev reportage till tidningar och gav ut berättelser och teaterpjäser.


Sedan han hade flyttat till Stockholm arbetade Moberg även som journalist och med att hjälpa människor som han ansåg blivit orättvist behandlade.


Han väckte debatt med sina artiklar och talade ofta i radio.


Under andra världskriget skrev han en historisk roman, Rid i natt!, som på sitt eget sätt protesterade mot nazismen.


Men det verk som Moberg nog blivit mest känd för är de fyra böckerna om de svenska emigranter som reste från Småland till America på 1800-talet: Utvandrarna, Invandrarna, Nybyggarna och Sista brevet till Sverige, 1949-59.


Romanerna om den småländske bonden Karl Oskar och hans hustru Kristina gjorde Moberg till en av dem mest lästa och mest översätta svenska 1900-talsförfattarna.


Man filmade böckerna på 1970-talet och de blev förlagan till en musikal av Björn Ulvaeus och Benny Andersson på 1990-talet.


Fram till sin död, 1973, arbetade han på ett stort verk, Min svenska historia, som han aldrig hann avsluta.


Vilhelm Moberg beskriver folkets historia och individens kamp för frihet, rättvisa och lycka.



1. När levde VM?

2. Var växte han upp?

3. Vilken av hans böcker var en protest mot nazismen?

4. Vilka böcker blev han mest känd för?

5. Vad handlar de om?


Så här Säger VM själv om sitt författarskap:


I sextio år har jag läst svensk historia.


När min läsning utvidgades, upptäckte jag att den svenska historien huvudsakligen handlade om den mindre grupp av människor som fattat besluten för själva folket och den stora mängden av landets invånare hade inte fått tillträde till den.



Jag saknade de som besått åkrarna, de som fällt skogarna, röjt vägarna, byggt slotten, kungsgårdarna, fästningarna, borgarna, städerna, stugorna.


Och jag beslöt att berätta om de människor i det förgångna som historien hade glömt.


Jag började med Rid i natt! 1941 och fortsatte år 1949 med Utvandrarna.


Både 1600-talsbönderna, som kämpat för sin hotade frihet, och amerikaemigranterna, some tvingades söka sig nya hem i en annan världsdel, var i stort sett bortglömda av historikerna.



Jat återger objektiva historiska fakta, men tolkning av dem är min egen subjektiva.



Jag försöker närma historien till de levande människorna och de levande människorna till historien.



Ur förordet till Min svenska historia berättad för folket del 1



- - -


TV-tittarna utsåg 1998 romanserien om utvandrarna till århundradets svenska roman.



Diskutera: Vad brukar historieböcker handla om? Är Rurik, Kristina, och Bernadotte viktiga att känna till om du jämför med Jöns, Arvid och Hanna? Måste man känna till sen historia? Läser du historiska böcker?



Uppsats: Berätta om en gammal person i din släkt!
