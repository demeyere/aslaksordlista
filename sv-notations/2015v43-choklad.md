---
title: Choklad som medicin
revised: 2015-10-19 16:02 
contributors: demeyere
source-url: http://dinamediciner.se/nyheter/choklad-som-medicin-hela-listan
original-lang: sv
Uppdaterad: 2014-11-11
revised: 2015-10-19 16:03 
---

Choklad som medicin — hela listan
=================

<!-- Chocolate as medicine — the whole list -->

Choklad kan vara rena medicinen, men ät inte för mycket om du tar vanliga mediciner också.

Många studier har fastställt kakaons välgörande effekter på vår hälsa. 
Nu har ytterligare en omfattande rapport publicerats.

Forskare från de tre universiteten Harvard Medical School, University of Düsseldorf och University of California har tillsammans gjort en studie på kakaobönans kemiska sammansättning. 
Rapporten som presenterades i nyligen visade, återigen, att choklad är rena medicinen.

- Vi hade ett ärende med en kille som ville lansera choklad som läkemedel, men han visste nog inte riktigt hur krångligt och kostsamt den processen är. 
Det skulle kunna kosta upp till en miljard, berättar **Lennart Forslund** på Läkemedelsverket. 
Men det påstås att det är välgörande.

Ren 70- procentig choklad sänker bland annat blodtrycket, minskar kolesterolvärdet och är antidepressivt. 
Ju högre kakaohalt, desto mer nyttigheter som antioxidanter, vitaminer och mineraler finns det i chokladkakan. 
Men se upp. 
Hög kakaohalt är inte en garanti för att chokladbiten är nyttig. 
Du måste smaka dig fram. 
De hälsosamma flavonoiderna ger inte bara våra kroppar en riktig hälsokur, utan ger också chokladen den bittra smaken. 
En beskhet som får många att grimasera.

Därför tar tillverkarna bort de nyttiga antioxidanterna från godiset. 
Inte heller går det att kombinera den med mjölk. 
Nix, för då förvandlas det bruna guldet till sand, eftersomantioxidanternas medicinska egenskaper försämras.

**Här är de medicinska områden som forskarna menar kan påverkas med choklad:**

**Blodtrycksänkande**

När vi äter mörk choklad frigörs kakaons nyttiga antioxidanter, bland annat de så kallade polyfenolerna. 
De stimulerar kvävgas som är ett ämne som finns naturligt i blodet. 
När kvävgasen ökar slappnar blodkärlen av och blodtrycket minskar.

**Kolesterolsänkande**

Trots att choklad innehåller en hög andel mättat fett, visar studier att kakaosmöret sänker det onda kolesterolet och höjer det goda fettsyrorna.

En tredjedel av chokladens fett består av den enkelomättade oljesyran Omega -9, det vill säga samma nyttiga oljesyra som i olivolja. 
En annan tredje del består av stearinsyra som är ett mättat fett. 
Det fina med stearinsyran är att levern bryter ner den till oljesyra. 
Resultatet blir att choklad, precis som olivolja ökar det goda och minskar det onda kolesterolet i blodet.

**Placklösare**

Åderförkalkning tros bero på att fria syreradikaler angriper det onda kolesterolet och oxiderar det. 
De oxiderade fettdropparna lagras i kärlväggarna och åstadkommer kronisk inflammation. 
Kärlväggarna blir tjockare och mindre rörliga, ju mer fett som lagras. 
Blodflödet minskar och blodtrycket höjs, tillslut kan åderförkalkning leda till att en blodpropp bildas, med allvarliga komplikationer så som hjärtinfarkt, stroke eller kärlkramp. 
Antioxidanterna i kakao oskadliggör de fria syreradikalerna så att inte fettet kan oxideras och lagras i blodkärlen, resultatet blir att kakao motverkar åderförkalkning.

**Ångestdämpare**

I kakao finns många viktiga aminosyror, bland annat Tryptofan som tillverkar signalsubstansen Serotonin. 
Serotonin förekommer bland annat i hjärnan där det har till uppgift att reglera funktioner som ilska, humör och sömn. 
När Serotoninnivån i hjärnan är för låg påverkas humöret och risken för klinisk depression ökar.

**Lusthöjare**

Serotonin reglerar lustfunktionen, framför allt påverkar signalsubstansen vår sexlust. 
Choklad innehåller som du precis läste, Tryptofan, byggstenen till Serotonin. 
När vi äter choklad ökar serotoninnivåerna i hjärnan. 
Dessutom visar studier att choklad har samma pulshöjandeeffekt som en upphetsande kyss. 
Det är kanske inte så konstigt att choklad är populärt att ge bort på dejten?

**Rena hjärtmedicinen**

Ett regelbundet intag av kakao minskar risken för blodproppar, stroke och hjärtinfarkt med upptill femtio procent. 
I rå kakao finns det stora mängder antioxidativt magnesium. 
Genom att undersöka personer som drabbats av hjärtinfarkt har forskare kommit fram till att de flesta har alldeles för låga magnesiumvärden. 
En chokladkaka på 100 g täcker en femtedel av det dagliga magnesium behovet.

**Ökar insulinkänsligheten**

Både diabetes typ 2 och hypoglykemi beror av insulinokänslighet. 
Tack vare flavonoiderna i kakaon förbättrar choklad insulinkänsligheten, vilket leder till att choklad skyddar mot alla former av blodsockersjukdomar.

**Uppiggande**

Inte bara en sockerkick. 
Kakao innehåller ämnen som koffein, teofyllin och teobromin som gör oss piggare. 
Teobromin kan i stora mängder få luftrören att vidgas, vilket underlättar andningen och vi får mer syre i blodet.

**Viktminskande**

Tro det eller ej, men vetenskapliga studier har visat att kakao hjälper dig att gå ner i vikt. 
Bland annat är rå kakao rik på fibrer som förhindrar fettinlagring. 
Dessa nyttiga fibrer bidrar även till ökad mättnadskänsla.

**Blodförtunnande propplösare**

En propp bildas då blodplättar koagulerar. 
För att en blodpropp ska bildas måste blodplättar koagulera. 
Studier har visat att kakaons flavonoider motverkar just koagulering. 
När inte blodkroppar kan klibba ihop sig, kan inte proppar bildas. 
Choklad har därför tillskrivits blodförtunnande egenskaper i klass med läkemedel som Trombyl.

**Tumörhämmare**

Kakaons fytokemikalier hämmar tillväxten av tumörer i tjocktarmen.

**Boost för immunförsvaret**

Kakao innehåller en massa antioxidanter, vitaminer och mineraler. 
En god bit mörk choklad innehåller bland annat vitamin A och E, fosfor, järn, kalium, selen och magnesium. 
Choklad med alla sina nyttigheter är rejäl boost för immunförsvaret.

Källa: Läkemedelsverket, Vitalt vetande

**Kan choklad vara farligt att kombinera med annan medicin?**

- Det finns dåligt med data om det, det betyder inte att farmakodynamiska interaktioner skulle kunna förekomma, säger Lennart
Forslund, läkare på Läkemedelsverket. 
Jag hade ett ärende med en tjej en gång som ätit mycket lakrits, som påverkar saltbalansen, hon höll på att dö faktiskt.
