I en undersökning bad man ett antal personer berätta om sin familjesituation.

Så här berättar Håkan, 37:

Jag och min förra fru skildes för tre år sedan.

Vi har gemensam vårdnad om våra två pojkar, 9 och 11 år gamla. 

Vi bor båda kvar i samma stad, så pojkarna bor två veckor hos mig och två veckor hos henne.

De är en praktisk lösning och fungerar rätt bra, även om det händer att läxboken eller träningskläderna ligger på fel ställe.

För ett och ett halvt år sedan flyttade jag ihop med Anna.

Vi ska faktiskt gifta oss till sommaren, samtidigt som vår lilla dotter ska döpas.

Anna har ett barn från sitt tidigare ktenskap, Malin, som är fem år.

Malin bor hos oss i veckorna och varannan helg.

Större delen av sommaren, varannan jul och vartannat veckoslut är det bestämt att hon ska bo hos sin pappa.

Hennes pappa och hans nya sambo väntar barn, så snart har Malin två halvsyskon.

Det är klart att det kan vara besvärligt, särskilt på födelsedagar och andra speciella dagar, men också väldigt omväxlande att ibland vara så många vid matbordet, medan huset är tyst och tomt andra gånger.

Johan, 27: 

Jag växte upp i en typisk kärnfamilj. Det var mamma, pappa och mina två yngre systrar. 

Vi bodde i ett ganska stort radhus, så vi barn hade var sitt rum.

De flesta familjerna i vårt bostadsområde såg ungefär likadana ut — mamma, pappa, barn.

Men i min klass hade jag ju flera kompisar vars föräldrar var skilda.

Jag har haft en trygg och bra uppväxt.

Mamma jobbade deltid när jag och mina syskon var små, så hon var ofta hemma på eftermiddagarna när jag kom hem från skolan.

Om jag någon gång får barn, vill jag nog att de ska växa upp i en trygg familj som jag.

Men jag tänker inte skaffa barn än på länge.

Först ska jag bli klar med min utbildning, och så förstås träffa någon som jag vill ha barn tillsammans med.

Jag vill gärna att vi delar ansvaret hemma.

Det hör man ju att allt fler killar tar pappaledigt.

Emma, 17:

Mina föräldrar skildes när jag var sex år.

Min pappa flyttade, men jag och min mamma bodde kvar i lägenheten.

Jag tillbringade aldrig så mycket tid med min pappa, det blev mest på loven och stora helger; varannan jul och påsk. 

Han gifte om sig efter ett par år och jag fick två halvsyskon, som jag har bra kontakt me, även om vi inte ses så ofta.

Pappa gav mig alltid många presenter. 

Kanske had han trots allt dåligt samvete för att han hade lämnat oss och skaffat ny familj.

Och mamma hade nog rätt ont om pengar en tid.

Det var väl lite ensamt för henne, men hon och jag har alltid kunnat prata om allt. 

Vi hade det ofta mysigt ihop och jag fick följa med henne på allt möjlight.

Jag minns min uppväxt som harmonisk och ja tror inte att barn behöver ta skada av att föräldrarna har vuxit från varandra.

DISKUTERA: 

Måst man gifta sig? 

Ska man ha borgerlig eller kyrklig vigsel? 

Skulle du vilja ha ett stort bröllop.

