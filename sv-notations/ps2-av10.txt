
Knäckebröd - traditionell hälsokost
===================================

Svenskarna älskar knäckebröd. Det hör till sill och potatis på sommaren, det kan brytas i småbitar över filmjölken, ett par knäckemackor med smör får ibland ersätta en mindre populär rätt i skolmatsalen och det kan kännas som ett nyttigt alternativ för dem som bantar. Många svenskar som vistas utomlands längtar allra mest efter knäckebröd!

Vi äter i genomsnitt fem kilo knäckebröd per person och år, mindre i södra Sverige och mer i norra. Det sägs också att knäckebrödet kommer från Norrland från början.

Före industrialiseringen bakade man bara ett par gånger om året, och för att brödet skulle hålla sig, torkade man brödkakorna. Det runda brödet hade ett hål i mitten för att kunna hängas upp på en stång i taket när det torkades. Brödet blev så hårt, när det hade torkats, att man måste doppa det i till exempel mjölk för att kunna äta det. På 1500-talet kallades bröden "spisbröd" och var tjocka kakor som bakades av rågmjöl och med surdeg.

Under 1700-talet bakades brödet tunnare och mönstrades med ett verktyg som kallades "krusknäck", därifrån fick knäckebrödet sitt namn. Det tunnare brödet gick förstås lättare att bryta och tugga.

Så småningom startades speciella bagerier dit man lämnade mjölet och då kunde man även baka bröd till försäljning.

I dag kommer större delen av det knäckebröd vi äter i Sverige från Wasabröd i Filipstad, ett företag som grundades 1919. Där bakas hårt bröd av olika sorter, men ett av de mest uppskattade är det klassiska mörka grova brödet. Det runda traditionella knäckebrödet, som helst ska se handgräddat ut som förr i tiden, har också blivit populärt på nytt. Ju mer medvetna vi blir om att äta fiberrikt, desto mer knäckebröd äter vi och knäckebrödet är idag vårt mest exporterade svenska bröd.

UPPGIFT: Formulera 5 meningar om brödet som börjar: "Visste du att ... "
Tänk på ordföljden i bisats!

Två bullar med traditioner

Fastlagsbullen

I det gamla Sverige fastade man 40 dagar före påsk, och den sista tisdagen före fastan kallades fettisdagen.

Främst på fettisdagen , men också hela januari och februari är det fortfarande vanligt att man äter fastlagsbullar. Det är en delad, rund vetebulle fylld med mandelmassa och vispad grädde med florsocker på locket.

Om man serverar den i het mjölk, kanske med kanel, kallas den hetvägg, annars säger vi fastlagsbulle eller semla, beroende på var i Sverige vi befinner oss.

Det sägs ibland att kung Adolf Fredrik, Gustav III:s far, var mycket förtjust i fastlagsbullar, och att det möjligtvis ledde till hans död. Han dog i februari 1771 när han just hade ätit fastlagsbullar i het mjölk som avslutning på en stor måltid.

Lussekatten

Från Lucia, den 13 december, och fram till jul, äter vi ofta lussekatter till kaffet. Det är en solgul vetebulle, som har smaksatts med saffran och russin. Lussekatterna bakas ut i olika traditionella former, hämtade från gamla tiders julbröd. Till baket används saffran, som kommer från pistillen på krokusen Crocus Sativus. Närmare 70 000 blommor behövs för att få ett kilo saffran, men så är också kilopriset mycket högt, saffran är vår absolut dyraste krydda. Blommorna plockas i mitten av oktober, tidiga morgnar och rensas för hand. Saffran har genom tiderna använts som krydda, färgmedel eller medicinalväxt, mot bl.a. hosta, tandvärk och för sin uppiggande effekt. Den saffran vi använder i Sverige har främst odlats i Spanien.

- - -

Vem har rätt?
=================

Följande insändare fanns häromveckan i en vanlig dagstidning:

Vem är det fel på egentligen?

Jag är en gift medelålders man med två tonårsdöttrar.

Vi har alltid haft ett bra familjeförhållande tills för några månader sen, i alla fall. Då gick
min fru och mina döttrar på en matlagningskurs. Efter det är inget sig likt. Inga goda
middagar med vanlig hederlig husmanskost när man kommer hem efter en tröttsam dag
på jobbet. Ingen korv, inga bruna bönor med knaperstekt bacon, inga härligt doftande
fläsk.kotletter med kokt potatis och brun sås, ingen söndagsstek ...

Nej , nu är allt kött bannlyst, det är bara sojabiffar, grovt, oätligt ri s, grönsaker
och olika juicer. Sojabiffar!!! Bara ordet får mig att må illa. Biff, det är kött det, inte
tillplattad, illaluktande röra. Får man kalla saker för vad som hel st? ·

Förstå mig rätt, de får gärna äta vad de vill. Men jag vill ha - och behöver - riktig
mat! "Det är för ditt eget bästa", får jag höra om jag försöker protestera. "Vi vill att
du ska må bra. Du säger att du gillar djur, men det verkar inte så. Ta ditt ansvar!" Det
är ju det jag försöker göra.

Människan är allätare och har alltid varit det, försöker jag säga, men ingen lyssnar.
Vad ska jag göra?

Hjälp en morotsjuicehatande korvälskare!

P.S. Måste katten också bli vegetarian?

Några dagar senare kunde man läsa en annan insändare i samma tidning:

Vad ska vi göra med pappa?

Min syster och jag är övertygade vegetarianer. Vi inser hur fel det är att föda upp djur
i fångenskap, och sedan bara döda dem och äta deras kött och inälvor. Djur är levande
varelser som har känslor! Stoppa djurens lidande! Mamma har samma inställning som
vi. Men pappa bara gormar och skriker att han vill ha "riktig mat". Han kan inte förstå
vad vi menar. Är han korkad, eller?

Det är äckligt att höra honom svamla om korvar och bacon och jag vet inte allt.
Är någon annan i samma situation som vi?

Hör av er!

Fröken Vega Taria

P.S. Vi misstänker att pappa smyger iväg till en korvkiosk ibland. Det är så man kan spy!

DISKUTERA: Vilka är dina reaktioner på insändarna? Argumentera för och emot pappan
och dottern. Hur påverkas vi av debatter om sjuka djur och djurhantering? Använd så många
ord och uttryck som möjligt från texten!
UPPSATS: Välj en av insändarna och skriv ett svar!


Sällskapsdjur

För många människor är sällskapsdjuret som en familjemedlem och vän. Man pratar
med sin hund och anförtror den sina innersta tankar och hemligheter. Man har
katten i knät och lyssnar på det rofyllda spinnandet
när man klappar den.

Många undersökningar har visat att de som har husdjur

* är mer harmoniska
* har lättare att klara av krissituationer
* är mindre aggressiva
* har färre sjukdagar
* har lättare att känna medkänsla för andra människor
* får mer motion
* känner sig mindre ensamma.

"Hunden är människans bästa vän"

De vanligaste djur som vi har inomhus är hundar, katter, akvariefiskar och burfåglar.
Många barn vill också ha ett marsvin, en hamster eller en kanin. Det finns också de
som gillar att ha ormar, ödlor och spindlar som sällskapsdjur.

I Sverige finns cirka 700 000 hundar. Vart femte hushåll har hund
och dagligen kommer 2,5 miljoner människor i kontakt med
hunden.

Det finns ungefär en miljon katter i Sverige.
I västvärlden finns ca 100 miljoner katter.

Källa: Sveriges Lantbruksuriversitet

Tolka statistiken! Använd ord som enligt, antal, andel, jämfört med, öka/minska,
de flesta/det mesta.

DISKUTERA: Vad har du för erfarenhet av husdjur? Vilken funktion fyller husdjuret för dig?
Är det rätt att ha djur i fångenskap? Vilka djur är inte lämpliga som sällskapsdjur? Ska man
låta hunden och katten också äta vegetariskt om man själv är vegetarian?
Använd så många ord och uttryck som möjligt från texten!


- - - 

Drycker som njutningsmedel
mlÖI
I Mesopotamien har arkeologer hittat rester av öl
som är från 4000-3000 f.Kr. Det äldsta ölreceptet
har man funnit på en lertavla som är nästan
4000 år gammal.
De äldsta arkeologiska fynden av öl i Norden
är från ca 1500 f.Kr. I Danmark har man funnit
Mjöd, som huvudsakligen består av vatten,
honung och jäst, är en sällsynt dryck i dag. "Öl ger starkt hår och starka naglar."
"Ett glas vin om dagen är bra
för hjärtat, sägs det."
88
Vin
Vin är kanske ännu äldre än öl. Vi vet att man
odlade vin på 6000-talet f.Kr i Mesopotamien.
Bland de grekiska gudarna finner vi vinets
gud, Dionysos. Vinguden firade man med en
vinfest, Dionysosfesten, som varade en vecka.
Öl ansågs barbariskt att dricka. Eftersom vinet
verkar ha haft en styrka motsvarande dagens
starkvin blandade man det oftast med vatten.
Konsten att odla vin spreds sedan till Italien
och under de första århundradena e.Kr. till
Frankrike och Tyskland. Idag producerar man
vin på många håll i världen, bl.a. i länder som
USA, Argentina, Sydafrika, Chile, Australien.
Kaffe
Araberna var de första som på allvar började konsumera kaffe. Vanan spreds sedan
till turkarna. Venedig var den första stad i Europa där man drack kaffe men det
dröjde inte länge förrän man kunde få tag i kaffe även i England och Frankrike.
I Frankrike sjönk vinkonsumtionen tillfälligt när
man började dricka kaffe. I slutet av 1600-talet
kom kaffet till Sverige, men det fanns bara på
apoteken. Det var Karl XII som efter sin vistelse
i Turkiet gjorde drycken populär bland adeln i
Sverige i början av 1700-talet. Hos de stora
massorna blev kaffe riktigt populärt först i mitten
av 1800-talet. Kaffehus öppnades då på många
platser.
Brännvinskonsumtionen sjönk när folk började
dricka kaffe. Sverige tillsammans med Finland
ligger i dag i topp när det gäller kaffekonsumtion
i världen. "Känner du dig trött - ta en kopp kaffe!"
Choklad
Tack vare Columbus upptäckt av Amerika kan vi i dag njuta av choklad. När
Columbus kom till Mellanamerika fann han att indianerna använde något som hette
xocolatl som dryck och betalningsmedel.
Det var en bitter dryck och alltså inte särskilt
god. Så småningom kom spanjorerna på att
tillsätta socker och vanilj och vår chokladdryck
var född.
I början av 1500-talet kom chokladen till
Europa. Det var det spanska kungahuset som
först kunde njuta av drycken men efter en tid
blev den allmänt känd och man började även
servera choklad på kaffehusen. Det är känt
att vi här i Sverige har druckit choklad sedan
slutet av 1600-talet. "Drick choklad och bli glad!"
UPPSATS: Här ovan finns fakta om fyra populära drycker. Ta reda på fakta om te och
skriv en uppsats!
89
Rökning en 500-årig ovana
11:11 När Columbus kom till Västindien 1492
såg han indianer som rökte blad som
de hade skurit i bitar och sedan
rullat in i ett annat blad. Denna
"rulle" var föregångaren till det vi
kallar cigaretter och cigarrer. Det dröjde
inte länge förrän tobaksrökning spreds i Europa.
Under senare delen av 1800-talet började man producera
cigaretter maskinellt. Då ökade också cigarettkonsumtionen markant medan man
började röka mindre cigarr och pipa. Fram till första världskriget var det mest män
som rökte men sedan blev det allt vanligare att även kvinnor rökte offentligt. På
1920- och 1930-talen framställdes cigarettrökning som något glamoröst. I filmer
från den tiden kan vi se eleganta kvinnor med långa cigarettmunstycken i händerna.
I filmerna i dag ser man sällan någon som röker och om det finns är det ofta
en socialt utslagen person. Röken låg tjock på jazzklubbarna på 1950-talet. Det
ansågs kulturellt och intellektuellt att röka. Vissa forskare påstod till och med att det
stimulerade tankeverksamheten. På 1960-talet kunde vi höra sånger om hur bra det
var att röka och i reklamen njöt snygga människor av en cigarett.
Under de senaste åren har kampanjen mot rökning blivit allt starkare. Ickerökarna
protesterar mot att de utsätts för passiv rökning. Vi kan inte längre röka på
arbetsplatserna eller i offentliga miljöer. De flesta flygbolag har infört rökförbud.
Nästan alla restauranger har en avdelning för rökare och en där det är rökfritt.
På en del restauranger har man gått så långt att man har totalförbjudit rökning. I
USA lär det finnas städer där man varken får röka på gatorna eller i sin egen bil.
Tobaksreklam är numera förbjuden i många länder.
Parallellt med tobaksrökning har det sedan 1800-talet varit populärt med snus i
Sverige. Snus är tobak som man har malt. I dag kan man köpa den i påsar som liknar
små tepåsar och som man lägger under läppen. Många slutar röka och börjar snusa i
stället. På så sätt stör de inte sin omgivning.
Tobakskonsumtionen minskar allt mer i i-länderna. Kanske försvinner den helt
en dag. Vem vet?
DISKUTERA: Vilka är de största riskerna med rökning? Finns det några fördelar? Feströker
du? Hur ser man på rökning i ditt land? Varför fortsätter så många att röka trots att de vet
hur farligt det är?
90
Skratt - rena hälsokuren
1:11 Vänner skrattar åt samma saker, skratt smittar
säger man. Men visste du att vi också genom
skratt blir friskare, effektivare och lever längre?
Det anser i alla fall flera forskare.
Redan på medeltiden använde man skratt som
terapi, men senare fick allvaret högre status. Nu
för tiden talar man återigen om skratt som medicin.
I dag finns det sällskap för medicinsk humor
och flera företag satsar på skrattkurser som friskvård.
Forskare har visat att ett gott skratt sätter
igång vissa reaktioner i kroppen. När vi skrattar
påverkas andning, blodcirkulation och muskler.
Vår smärt- och stresstålighet ökar och vi tänker
dessutom mera kreativt.
De stora humoristerna lär oss att skratta åt oss själva, när de visar upp sina egna
svagheter. Kanske skrattar vi för att vi känner igen oss, för att vi inte är ensamma
eller åtminstone inte lika misslyckade.
Det har dessutom visats att ett bra föredrag bör innehålla 40% humor för att vi ska
förstå och komma ihåg så mycket som möjligt av det.
När vi skrattar, sprids adrenalin i kroppen och vi blir vakna och pigga, musklerna
slappnar av och vi blir avspända efteråt. Professor William Fry, expert på skrattets
effekter, talar till och med om skratt som motion och hävdar att 100 skratt om dagen
ger samma effekt som 10 minuters träning på ett gym!
"Ett gott skratt förlänger livet!"
DISKUTERA: Vad skrattar man åt i ditt land? Vilka tv-program är roliga? Vad skrattar du
åt? Har män och kvinnor olika humor?
I en populär tidning kunde man för ett tag sedan läsa:"Svenskar skrattar i genomsnitt 6
minuter om dagen". Tror du att uppgiften stämmer?
UPPSATS: Då skrattade jag!
LÄSTIPS: Det goda skrattet, en bok om humor och hälsa av Görel Kristina Näslund
91
Minns du ordet? 10
Sätt in ordet i rätt form!
gälla
en inställning
i genomsnitt
övertyga
illa
dröja
1. Det tog lång tid innan Åsa svarade på brevet.
en vana njuta
lär annars
Det flera veckor innan Åsa svarade på brevet.
2. Det bästa Daniel vet, är att sova länge på söndagsmorgnarna.
Han ___________ av att kunna sova så länge han vill.
3. Berit tror absolut på att det är fel att äta kött.
Berit är en ___________ vegetarian.
4. Om du inte gör som jag säger, blir jag arg.
Gör som jag säger, ___________ blir jag arg.
5. Vem vill gå omkring och lukta svett och smutsiga kläder?
Vem vill gå omkring och lukta __________ _
6. Jag har hört folk säga att det är väldigt svårt att sluta röka.
Det vara väldigt svårt att sluta röka.
7. En typisk svensk äter 5 kg knäckebröd per år.
Svenskarna äter ___________ 5 kg knäckebröd per person och år.
8. Många tycker att dopningen inom idrotten är omoralisk.
Vad är din till att idrottsmän dopar sig?
9. Vad handlar diskussionen om, frågar Åsa.
Hon vill veta vad diskussionen __________ _
10. De som bantar måste ändra sitt sätt att äta.
De som bantar måste skaffa sig nya mat-__________ _
92
HÖRFÖRSTÅELSE 10
Håll vikten!
Svara kortfattat på frågorna!
1. Hur många människor på jorden bantar?
2. Varifrån kommer det svenska ordet banta?
3. Vad betydde det en gång i tiden att vara tjock?
4. Hur såg modet ut på 60-talet?
5. Hur förändrades det manliga idealet?
6. Nämn två metoder som enligt veckotidningarna är bra om man vill banta?
7. Vad kan man bland annat göra hos en plastikkirurg?
8. Vad är typiskt för specialmaten?
9. Vad innebär anorexi?
10. Vad innebär megarexi?
93