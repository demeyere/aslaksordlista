revised: 2015-01-29 21:00 
keywords:


Det svenska hemmet
=================

Många svenska hem är möblerade me ljusa träslag, t.ex. björk eller furu, och me textilier i ljusa klara färger.

Två personer som har betytt mycket för det svenska heminredningsidealet är konstnären Carl Larsson (1853-1919) och hans hustru Karin (1859-1928). Deras hem i Sundborn i Dalarna har blivit ett begrepp i Sverige inom heminredning och konst, och det är i dag en av Sveriges största turistattraktioner med tusentals besökare varje sommar.

Carl Larssons favoritmotiv var hans familj som han målade i vardagliga och festliga situationer i hemmet. Hans bilder har ställts ut över hela världen. De har kopierats i tusental och spridits till nästan alla svenska hem, där man har försökt ta efter det lantligt rustika, praktiska hemmet med en blandning av gamla och nya möbler, ofta målade i glada färger.

Karin Larssons textilier i ljusa färger och barnkläder, designade för lek och lättskötthet, var någonting helt nytt för sin tid och de är fortfarande populära.

Carl Malmsten (1888-1972), en legen inom svensk formgivning, hävdade att möbler ska vara vackra, bekväma och funktionella. Han var inspirerad av svensk hemslöjd, d.v.s. de praktiska föremål som män och kvinnor i århundraden tillverkat i trä, metall och textil för användning i det vardagliga livet. Mest känd har han nog blivit som inredare av offentliga miljöer, t.ex. Stockholms Stadshus och Ulriksdals slott, och för industriell möbeltillverkning. Hans möblerade hem har ofta visats på utställningar.

Carl Malmstens möbler förknippas med tidlöst vacker, bekväm och praktisk elegans. Oavsett vilka det svenska hemmets idégivare har varit, är det möbelvaruhuset Ikea som kan sägas ha möblerat de svenska hemmen. Ikeas grundare, Ingvar Kamprads affärsidé om att alla skulle ha råd med vackra, bekväma möbler till ett rimligt pris har slagit igenom helt i Sverige i dag. Ikeas formgivare har ofta inspirerats av svensk tradition och tidigare formgivare som Carl och Karin Larsson och Carl Malmsten.

Typiskt för Ikea-möbler är att de har namn, t.ex. soffan Göteborg och bokhyllan Billy.

Nästan alla hem i Sverige har någon möbel från Ikea, också Kungliga slottet sägs det.

DISKUTERA: Hur vill du möblera din bostad? Vilken möbelstil passar dig bäst? Vilken stil gillar du inte alls? Varför? Använd så många ord och uttryck som möjligt från texten!

LÄSTIPS: Sundborn eller Dagar av ljus av Phillipe Delerm

RESTIPS: Besök Carl Larssons hem i Sundborn i Dalarna.

