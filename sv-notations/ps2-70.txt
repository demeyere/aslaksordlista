revised: 2015-02-22 09:50 
keywords: 70 ocr


En äventyrlig resa
==================

År 1897 startade den svenske ingenjören och polarforskaren Salomon August Andree en polarexpedition.
Tillsammans med sina medarbetare Nils Strindberg och Knut Fraenkel skulle han flyga i ballong över Nordpolen.
Det var ett stort och dyrbart projekt som stöddes av bl.a. kung Oskar II och Alfred Nobel.

Ballongen Örnen fylldes med vätgas och lyfte från Svalbard den 11 juli.
Redan efter tre dygn kraschlandade den på isen, bara 480 km nordost om Danskön, platsen där expeditionen hade startat.
De tre männen bestämde sig för att vandra med sina slädar över is och snö, mot Frans Josefs land, men isen drev och strömmarna förde dem söderut i stället, till Vitön där de slog läger i oktober.
De åt kött av isbjörn, säl och valross som de sköt.
Allt dokumenterades noggrant genom fotografier och Andrées dagboksanteckningar — men den 7 oktober slutade anteckningarna.

Inte förrän den 6 augusti 1930 hittade man den saknade Andrée-expeditionen och då fann man också dagboken, som gav svar på en del frågor om vad som hade hänt, och filmerna, som faktiskt kunde framkallas.
Troligen dog de alla tre av trikinförgiftning, på grund av att de mot slutet hade ätit isbjörnsköttet rått.
Först 33 år efter sin död fördes de döda polarforskarna hem och begravdes som hjältar i Stockholm.

I Andrées födelsestad, Gränna, finns i dag ett museum där man bland annat kan se fotografierna från ballongfärden och den långa vandringen över isen.

Örnen fotograferad av expeditionen efter haveriet den 14 juli 1897

"Örnens" färd 11-14/7
Isvandringen 14/7-5/10
Skala 1:2 500 000
Copyright Liber AB 2002

Täck över texten och svara på frågorna!

1. När startade Andrées polarexpedition?
2. Vem skulle flyga i ballongen?
3. Hur länge var ballongen uppe i luften?
4. Hur dog ballongfararna, tror man?
5. Efter hur lång tid hittade man männen?
6. Hur kan man veta så mycket om expeditionen?

LÄSTIPS: Ingenjör Andrees luftfärd av Per Olof Sundman eller se filmen med samma namn.
RESTIPS: Andreemuseet i Gränna i Småland
