
facebook: 
Under fredagen inleddes Flygvapenövning 2015, FVÖ 15. I stort sett alla förband i flygvapnet deltar tillsammans med delar ur armén och Försvarsmaktens logistik. Övningen avslutas under morgondagen.
Läs mer: http://bit.ly/1Q2S6ia

FLYGVAPENÖVNING 2015
=================
Flygvapenövning 15 är en del av en sammanhängande övningsserie över tiden som syftar till att öka flygstridskrafternas förmåga till nationellt försvar av Sverige med hög tillgänglighet och användbarhet. Övningsserien påbörjades i sin nuvarande form 2010.
Övningen fokuseras kring luftstridskrafternas ledningsförmåga från taktisk nivå till förbandsnivå och genomförs från och med fredagen den 28 augusti till och med tisdagen den 1 september.

Övningens syfte är att öva den luftoperativa förmågan och nationellt uppträdande från flottiljer och baser vid ett högkonfliktsscenario, med verksamhet dygnet runt under fyra dygn.

I stort sett alla förband i flygvapnet deltar tillsammans med delar ur armén och FMLOG. Flera andra förband och staber i Försvarsmakten lämnar stöd till de övande förbanden.

Sammanlagt deltar cirka 1 500 personer i flygvapenövningen.

Övningen samordnas i tid och till begränsad del i rum med Arméövning 2015 . Det sker genom att man övar samordning mellan mark- och luftstridskrafter, bland annat avseende markmålsbekämpning och stöd med helikoptrar till markstridskrafterna.

Övningsområdet är sydöstra Sverige inklusive Gotland. 

- - -

FAKTA

Flygvapenövning 2015

I flygvapenövningen övar luftstridskrafterna (flygvapnet och luftvärnet) förmågan att försvara Sverige.

FLYGVERKSAMHET
Flygövning med ökad risk för buller sker dygnet runt mellan 2015-08-24- - 09-02. 
Flygning på låg höjd med helikopter och propellerplan sker företrädesvis runt 
Skövde, Karlsborg och Kvarn med start från 2015-08-24 inom ramen för Arméövning 2015.
Från och med 2015-08-28 tillkommer flygning med stridsflygplan dygnet runt.
Flygning med stridsflygplan sker delvis över Norrbotten, Västerbotten, Skövde, Karlsborg och Kvarn, men i huvudsak över Gotland, Öland, östra Östergötland, östra Småland och 
Blekinge.

Flygplatser/flygbaser
Start och landningar sker under övningstiden 2015-08-28 kl. 12.00 till och med 2015-09-01 kl. 12.00 dygnet runt från flygplatser/flygbaser enligt nedan. Se även särskilda noteringar.

Stridsflyg, transport- och specialflyg
F 21 Kallax flygplats i Luleå.
Luftstridsskolan Ärna flygplats i Uppsala.
F 7 flygplats i Såtenäs.
F 17 flygplats i Kallinge, Ronneby.
Visby flygplats på Gotland.
Helikopterflottiljen i Malmslätt, Linköping. 
(Start och landningar med specialflyg sker från Malmens flygplats mellan kl. 06.00 -24.00 t.o.m. måndagen den 31 augusti).

Helikopter
Karlsborgs flygplats. 
(Start och landningar med helikopter sker dygnet runt mellan 2015-08-24- - 09-02).

