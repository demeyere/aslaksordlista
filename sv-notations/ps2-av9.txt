
Att sortera eller inte sortera
==================================
—Men mamma! Du menar väl inte att du kastar mjölkförpackningarna så där!

—Och vad tycker du att jag ska göra?

—Du måste naturligtvis skölja ur dem och kasta dem i papperscontainern för återvinning.

—Daniel, lyssna nu noga. Jag tänker inte slösa en massa tid och vatten på att diska och skölja ur förpackningar som jag ändå ska kasta. Man talar aldrig om att diskmedel och varmvatten också är energikrävande och skadar miljön. Folk tror att alla miljöproblem löser sig bara den lilla människan återvinner. Jag är så trött på detta eviga tjatande om sopsortering. Och nu vill de att jag ska spara gammal mat också för att återvinna den. Jag vill bara inte tänka på stanken om jag skulle spara räkskal under diskbänken en varm sommar. Usch, vad äckligt! Och tänk på alla plastpåsar som jag måste använda till soporna. Är inte det miljöförstöring?

—Alltså, du har missförstått det där med gammal mat. Du ska inte spara den under diskbänken utan du ska ha en liten låda på altanen och ha en kompost där. Det är jättelätt. Du lägger några maskar i lådan bland potatisskal och annat och vips har du fin jord till dina krukväxter. Så slipper du att köpa och bära hem tung blomjord från affären.

—Hela trädgården är full av jord så jag tror inte att jag behöver mer. Men jag kanske ska ha en liten gris som kan äta allt matavfall ... Dessutom såg jag på tv att man bara låter t.ex. glas, som vi sorterat, ligga i stora högar, glasberg. Man återvinner det alltså inte. Hur skaffade du förresten maskar till din kompost?

—Hm, jag har ingen kompost än för jag har inte hittat en lämplig låda. Och maskar, jag tror att man kan köpa dem ...

DISKUTERA: Vad säger du om Daniels mammas argument mot att sortera? Hur skulle du svara henne? Använd så många ord och uttryck som möjligt från texten!


Visste du att:
-----------------

Återvinning i Sverige

Över 90% av alla aluminiumburkar som har pant återlämnas.

80% av de återvinningsbara PET-flaskorna lämnas tillbaka.

Tidningar består av 40-50% returpapper. Returpapper kan användas upp till sju gånger.

En undersökning från Göteborgs universitet, år 2000, visar att:
54 av 100 svenskar sopsorterar, men bara 4 av 100 tycker att miljön är en av de viktigaste samhällsfrågorna, vilket kan jämföras med 62% år 1988 och 15% 1990.
I stället tycker 41% att det är sjukvård som är viktigast numera.
Endast 3% anser att alkohol och droger är en viktig samhällsfråga.
54% är intresserade av politik, 71 % gillar monarkin, 33% är medlemmar i en idrottsförening och 5% i en miljöorganisation.


Personkilometer efter färdsätt och kön                   Antal bilar i Sverige
                                                         1959 en miljon
Miljoner                                                 1968 två miljoner
                                                         1983 tre miljoner
                                                         2000 fyra miljoner


Sverige kommer på 17:e plats i världen när det gäller att producera sopor, med 370 kg per invånare och år. Etta ligger USA med 730 kg och på andra plats Australien med 690 kg per invånare
och år.

Källa: The Economist (2000)

Tolka statistiken! Använd ord som enligt, andel, jämfört med, öka/minska, de flesta/det mesta.

—Jag äter aldrig livsmedel som behandlats med kemiska tillsatser, och jag äter heller aldrig sådant som
innehåller konserveringsmedel eller har besprutats.

—Jaså, hur känner du dig då?

—Hungrig!

DISKUTERA: Privatbilismen och miljön. Är du en medveten konsument? På vilket sätt är du det i så fall? Hur avgör du vilka produkter du köper? Tänker du på att handla miljövänligt?



Massturismen - ett hot mot miljön?
==================================
Under den senare delen av 1960-talet började allt fler svenskar semestra utomlands. Resmålen var främst Italien och Spanien. Sedan dess har turistströmmen till de här länderna ständigt ökat och länderna kring Medelhavet tar i dag emot miljoner frusna nordbor varje sommar.

Visst är det härligt att uppleva nya kulturer och njuta av sol och bad. Men turismen har också en baksida. Varje år kommer det nya resmål. Små pittoreska platser som ligger naturskönt. Turisterna söker sig dit och efter några år har idyllen förvandlats till en opersonlig turistindustri. Hotellen ligger sida vid sida längs stranden. Vattnet har blivit smutsigt. Naturen i omgivningarna bär överallt spår efter turisterna. Lokalbefolkningen har övergett sina vanliga jobb och börjat arbeta inom turistindustrin. Idyllen är försvunnen. Då väljer turisterna ett nytt fräscht resmål och kvar finns tomma hotell, arbetslöshet och en förstörd natur.

På senare år har en del turister emellertid börjat fråga efter resor där man inte förstör miljön. Den här typen av turister kan tänka sig att resa på ett mer primitivt sätt. De vill också resa till platser där de kan lära sig mer om den lokala kulturen och gärna uppleva sådant som inte brukar finnas på vanliga charterresor, till exempel titta på bergsgorillor i deras normala miljö. Den här sortens turism kallas ekoturism. Men vad kommer att hända när allt fler vill vara ekoturister och uppleva bergsgorillorna eller delfinerna i deras rätta miljö?

En bra turist
—köper lokala varor
—har en respektfull attityd och "tar seden dit han kommer"
—köper inte saker som är tillverkade av utrotningshotade djur eller växter
—informerar sig om resmålet.

Det sägs att
—turism och resande omsätter 2500 miljarder dollar per år
—en jumbojet förgiftar 2 miljoner liter luft i sekunden när den startar.

DISKUTERA: Hur tror du att vi kommer att semestra i framtiden? Hur kan vi semestra på ett miljövänligt sätt? Vad finns det för positivt med turismen?

UPPSATS: Min drömresa. Skriv och berätta om din drömresa!



Bärnsten - Östersjöns guld
==================================

[ continue OCR review från här ]
1:1 Om man går längs en strand på Skånes öst- eller
sydkust efter en höststorm kan man hitta små
gulaktiga stenar i strandkanten - bärnsten.
Bärnsten (succinit) kallas bitar av förstelnad
kåda (hartser) som är kvarlevor från utdöda
tallarter som växte i Östersjöområdet för ca 50
miljoner år sedan, långt innan Östersjön fanns.
Kemiskt består mineralet av kol ( C), väte (H),
och syre (0). Bärnstenen är vanligen gul i olika
nyanser, ofta genomskinlig, och innehåller inte
sällan rester av insekter och växter.
I norra Europa finner man bärnsten framför allt längs södra Östersjöns kuster
och på Danmarks västkust. Man brukar tala om bärnstensväder, och menar då hårt
väder, gärna storm från sydväst. Då förs de gula stenarna, och mycket annat, upp på
stränderna med de kraftiga strömmarna i havet.
Bärnsten har sedan forntiden använts till smycken och prydnadsföremål. Den
användes också som betalningsmedel i Östersjöområdet och var länge en viktig
bytesvara i handeln med folken i södra Europa. Bärnsten har hittats i gravar bl.a. i
77
Stonehenge i södra England. Det sägs att t.ex. vikingarna kunde byta till sig en slav i
södra Europa för en ganska liten sten.
Under 1600- och 1700-talen ansågs bärnstenen så värdefull i nuvarande Tyskland
att man riskerade dödsstraff om man plockade den.
Bärnsten ansågs förr ha magiska krafter, eftersom den kan bli negativt elektrostatiskt
laddad. Den kallades därför av grekerna för elektron, och därifrån sägs ordet
elektricitet komma.
Täck över texten och svara på frågorna!
1. Var kan man hitta bärnsten i Sverige?
2. Vad menas med "bärnstensväder"?
3. Vad är bärnsten?
4. Hur ser bärnsten ut?
5. Vad använde man bärnsten till?
6. Hur mycket kunde vikingarna få betala för en slav?
7. Varför ansågs bärnstenen ha magiska krafter?
Hur vet man om bärnstenen är äkta och inte bara en bit plast?
Här är tre tips:
• Gnid bärnstenen kraftigt mot dina kläder och om du sedan kan
lyfta en Liten bit papper med bärnstenen är den äkta.
• Lägg bärnsten i fyraprocentigt saltvatten. Flyter den så är den äkta,
men sjunker den är den kanske gjord av plast.
• Sätt eld på bärnstenen. Luktar röken gott är den äkta men luktar
den plast är den stenen gjord av ... ja just plast.
RESTIPS: Bärnstensmuseet i Kämpinge i sydvästra Skåne
78
Dofta eller lukta
1:1 Ordet dofta förknippar vi ofta med något som luktar gott till exempel parfym och
god mat. Verbet lukta kan man använda både positivt och negativt- det luktar gott
eller illa. Om vi tycker att något luktar mycket illa kan vi säga att det stinker.
Vi har i dag deodoranter, förutom för hela kroppen, speciellt effektiva för armhålorna,
fötterna och handflatorna. Skulle våra möbler, gardiner eller gymnastikskor
lukta kan vi spraya deodorant på dem så försvinner lukten. Många duschar minst en
gång per dag och tvättar håret varje dag. Allt fler blir allergiska mot olika kosmetiska
preparat och rengöringsmedel. Kan det bero på att vi tvättar oss själva, våra kläder
och vår bostad för mycket? Är vi på väg mot ett luktfritt samhälle med en massa
allergiska och överkänsliga människor?
Det sägs att
vi använder 78 000 ton smink-och hygienprodukter per år
svenskarna lägger 7,1 miljarder kronor på smink-och hygienprodukter per år
svenska män ägnar 23 minuter om dagen åt sitt utseende
svenska män köper hår- och hudvårdsprodukter för över 300 miljoner kronor per år.
Tyskarna lägger ut mest pengar på smink och parfym.
Fransmän, spanjorer och portugiser använder mest parfym i Europa.
Svenskar, finnar, italienare och britter köper mest smink.
Källa: The European Cosmetic, Toiletry and Perfumery market 1997
Tolka statistiken! Använd ord som enligt, antal, andel, jämfört med, öka/minska, de flesta/det
mesta.
DISKUTERA: Vad är det som gör att vi tycker att något luktar gott eller illa? Varför är
vi så rädda för att lukta? Vilka hygienprodukter och rengöringsmedel skulle du inte kunna
vara utan? Vad kan man säga om statistiken? Använd så många ord och uttryck som möjligt
från texten!
79
Cornelis Vreeswijk
- en kontroversiell visdiktare
1:11 Artisten Cornelis Vreeswijk satte med sin mycket personliga stil sin prägel på den
svenska viskonsten. Han var på många sätt en äventyrare och rebell som lekte med
ord och skojade med etablissemanget. Men idag är hans sånger älskade av nästan
alla i Sverige.
Cornelis Vreeswijk var 12 år gammal när han och hans familj flyttade från
Nederländerna till Sverige. Hans far, som en gång hade varit i Sverige, hade blivit
förtjust i landet.
När Cornelis hade slutat skolan arbetade han under några år som bl.a. sjöman,
men hans dröm var att få arbeta inom något konstnärligt yrke. Starkt inspirerad av
bluesen och jazzen började Cornelis skriva visor.
År 1964 kom hans första LP-skiva Ballader och oförskämdheter ut. Han fick
snart en stor publik inte minst för sina humoristiska visor "Brevet från kolonien"
och "Hönan Agda". Cornelis själv tyckte dock att de här två visorna fick alltför
stor uppmärksamhet. De flesta av hans övriga texter var mycket frispråkiga och
samhällskritiska och han tog alltid de svagas parti. Under en tid var t.o.m. en del
av hans visor förbjudna att spelas i Sveriges radio. På LP-skivan Tio vackra visor
80
och personliga Person visar han att han även kunde skriva och framföra mycket
sensuell musik.
Cornelis arbetade inte bara med eget material utan spelade också in skivor med
visor av bl.a. Carl Michael Bellman och Evert Taube. Han tolkade dem på ett nytt,
personligt sätt. Under sin livstid hann han också med att medverka i några filmer
och teateruppsättningar.
Tidvis levde Cornelis som en bohem och trots att han var så populär och sålde
massor av skivor hade han inte mycket pengar kvar när han dog 1987, bara 50
år gammal. Efter hans död har det fortsatt strömma in pengar från hans skivor
och på hans födelsedag firas varje år "Cornelis-dagen" på Mosebacke-terrassen i
Stockholm. Höjdpunkten är när man delar ut Cornelisstipendiet, som är på ungefär
en kvarts miljon kronor, till en aktuell artist.
Somliga går med trasiga skor.
Säj, vad beror det på?
Gud fader som i himmelen bor
kanske vill ha det så.
ur Somliga går med trasiga skor
Täck över texten och svara på frågorna!
1. Varför korn Cornelis till Sverige?
2. Vilken musikriktning var han inspirerad av?
3. Vad är Cornelisstipendiet?
4. Sjöng Cornelis bara sina egna visor?
5. Vilket annat konstnärligt yrke ägnade han sig också åt?
6. Vilka teman hade hans texter ofta?
LYSSNA PÅ: Samlings-cd:n Mäster Cees Memoarer.
RESTIPS: Cornelisrnuseet i Gamla Stan i Stockholm.
81
Minns du ordet? 9
Sätt in ordet i rätt form!
missförstå
öka
lämplig
bruka
skaffa
främst
sjunka
anse
1. Priset på kaffe har blivit lägre, läser Åsa i tidningen.
Priset på kaffe har ________ _
sortera
jämföra
2. Margit tänker inte ha en låda på balkongen med matrester och maskar.
Hon tänker inte _________ sig en kompost.
3. Bara fyra av hundra personer tycker att miljön är den viktigaste frågan.
Det är inte så många som _________ att miljön är viktigast.
4. Daniel kopplade ihop datorn fel för han förstod inte instruktionerna.
Han hade helt instruktionerna.
5. Allt fler turister åker på charterresa.
Antalet charterturister har ________ _
6. Resmålet var oftast Italien.
Resmålet var _________ Italien.
7. Det är vanligt att miljöfrågor ingår i olika kurser på universitetet.
Miljöfrågor ingå i olika kurser på universitetet.
8. Åsa är noga med att kasta olika sopor i olika containrar.
Hon tycker att det är viktigt att _________ sina sopor.
9. Daniel undrar om det passar att ringa efter filmen.
Han undrar om det är _________ att ringa efter filmen.
10. Åsa tittade noga på priserna för hon ville köpa den billigaste frukten.
Åsa priserna på frukten.
82
HÖRFÖRSTÅELSE 9
Äpplet - kunskapens frukt
Svara kortfattat på frågorna!
l. Vad är ett musteri?
2. Var i landet odlas flest äpplen?
3. Hur många kilo äpplen köper medelsvensken per år?
4. Hur stor del av dem odlas i Sverige?
5. Varifrån importerar Sverige äpplen?
6. Hur länge vet man att det har odlats äpplen i Europa?
7. Vem var ldun?
8. Varifrån kommer uttrycket kunskapens frukt?
9. Vem var Wilhelm Tell?
10. Hur, sägs det, fick Isaac Newton iden till gravitationsteorin?
83