revised: 2015-02-17 16:42 
keywords: 64 ocr


Om jag vann en miljon
=================

Det är fredagskväll.
Mormor och morfar, mamma och pappa och barnen Emilia, 16 år, Johannes, 12 år, och Arvid, 5 år, sitter och pratar efter middagen.
Då frågar Johannes sin morfar vad han skulle göra om han vann en miljon.

— Ja, du Johannes, mormor och jag är gamla nu, säger morfar, och vi har allt vad vi behöver.
Men om jag vann en miljon skulle jag nog sätta in en del på banken till er tre barnbarn.
Pengar som ni sedan skulle kunna ha när ni blir stora och vill flytta hemifrån.
Ni kan till exempel köpa möbler och husgeråd för dem.
Det är dyrt att bygga upp ett hem.
Sedan skulle jag kanske hjälpa era föräldrar genom att betala lite av lånet de har på huset.
Och sedan skulle jag köpa riktigt bra skor till mormor och mig för vi tycker ju så mycket om att promenera.
Resten skulle jag nog spara, för man vet aldrig vad som kan hända i framtiden.

— Usch, husgeråd, det skulle jag aldrig köpa om jag hade en miljon, säger Emilia.
Det är så tråkigt.
Jag skulle först åka jorden runt under ett år.
När jag kom
hem skulle jag köpa en gullig, liten bil och skaffa en mysig lägenhet med jättefina möbler.
Jag skulle bjuda alla mina vänner på en stor fest som skulle hålla på i minst en vecka.
Sedan skulle jag köpa en massa snygga kläder, åka till Paris och bli modell.

— Bra, då kan jag hälsa på dig, säger Johannes.
Kläder och möbler ... tjejer.
Jag skulle köpa den finaste motorcykel som finns och den bästa gitarren.
Sedan skulle jag köpa en dator och all utrustning som behövs för att skriva musik direkt i datorn.
Sedan skulle Patrik och jag starta ett band och spela min musik.
Vi skulle spela in en cd och bli berömda.
Ni kan få min autograf redan nu.

— Är ni realistiska nu? undrar mamma.
Ni borde i stället spara pengarna och använda dem till att köpa en bostad när ni flyttar hemifrån.
Tänk om pappa och jag hade haft en miljon när vi köpte det här huset.
Då hade vi suppit tänka på amorteringar och räntor nu.

- Er mamma har rätt, säger mormor.
Man ska spara sina pengar och inte slösa bort dem på onödiga prylar.
Arvid, vad skulle du göra om du hade en miljon?

- Jag skulle köpa ett slott och en jättestor dinosaurie som skulle bo med mig på slottet och skrämma alla som kom dit.
Och så skulle jag köpa en affär med godis och glass.

DISKUTERA: Varför har de äldre och yngre generationerna så olika syn på pengar? Använd så många ord och uttryck som möjligt från texten!


Spel och spelare
-----------------
Det sägs att:

Svenska folket spelade för 31 miljarder kronor 1999.
Såväl gamla som unga spelar.
Låginkomsttagarna spelade för cirka 3-4% av sin inkomst medan höginkomsttagarna satsade 1- 1,5%.
De flesta väljer att spela på hästar och andra spel där man får ett snabbt resultat.
Varje år blir 500-600 svenskar miljonärer på spel.
Några blir spelberoende och spelar bort allt de äger.
De måste få behandling för sitt missbruk precis som narkomaner och alkoholister.

Varför spelar man?
Så här svarar fem slumpvis utvalda personer:

Josefin, 18 år:
Anledningen till att jag spelar är att jag vill flytta hemifrån och det är, som alla vet, dyrt.
Därför har jag köpt en lott och nu hoppas jag på storvinsten.
Men normalt spelar jag inte.

Fredrik, 39 år:
Jag har jobbat i 22 år nu och är så trött på det.
Om jag vinner ska jag genast sluta jobba och flytta
till Spanien eller ett annat land med bättre klimat.
Det är min dröm.

Niklas, 26 år:
Det var en bra fråga.
Jag antar att det är spänningen.
Vi är några kompisar som spelar tillsammans varje vecka.
Jag lägger ungefär 200 kr i veckan på spel och hoppas så klart på att bli miljonär inom en snar framtid.

Anita, 54 år:
Det skulle aldrig fa lla mjg in att spela.
Häromdagen läste jag någonstans att chansen att få högvinsten i ett lotteri, jag har glömt vilket, är 1 på 128 mjljoner.
Så varför skulle jag slösa bort I mina pengar på något sådant?

Sixten, 73 år:
Det är ju så spännande.
Jag vill inte påstå att jag behöver pengarna, men det ger lite omväxling i tillvaron att spela.

[bild]
"Den som har tur i spel har otur i kärlek - och tvärtom"

DISKUTERA: Spelar du? Vad skulle du göra om du blev miljonär? Använd så många ord och uttryck som möjligt från texten!


En fråga om moral
-----------------
Det är kanske inte alltid så lätt att göra det som man tycker är rätt eller att vara ärlig.
Vad skulle du göra/säga

1. om du hittade 500 kronor/100 000 kronor på gatan?
2. om du såg några personer slå en liggande person på gatan?
3. om du visste att din bästa väns partner var otrogen?
4. om din bästa väns partner ville vara tillsammans med dig?
5. om du fick möjlighet att köpa en mycket fin cykel billigt men du misstänkte att den var stulen?
6. om någon i din bekantskapskrets drack för mycket alkohol?
7. om din bästa vän hade en ny fri syr som du tyckte var förfärlig?
8. om du upptäckte att 200 000 kronor hade blivit insatta av misstag på ditt bankkonto?
9. om en god vän luktade mycket svett?
10. om du fick 100 kronor för mycket tillbaka i affären?
11. om du köpte en vara på avbetalning men aldrig fick någon räkning?
12. om du såg en person ligga på gatan och han verkade berusad?
13. om du i en affär såg att en person tog en tröja och lade ner den i sin väska?
14. om en person på en fest drack mycket och sedan tänkte köra bil hem?
15. om du på en loppmarknad fick chansen att köpa en silverkanna för 15 kronor därför att säljaren trodde att den var gjord av en värdelös metall?

UPPSATS: Välj en eller ett par av frågorna och skriv vad du anser.
