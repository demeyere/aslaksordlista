revised: 2015-01-29 21:29 
keywords: 


Invar Kamprad — Ikeas grundare
=================

Man brukar säga att Ingvar Kamprad är en typisk smålänning — idérik, envis och sparsam. Det var han som startade Ikea, möbelvaruhuset som i dag finns i ett 30-tal länder över hela världen. Alla varuhusen visar upp rum i svensk stil, med ljusa, enkla och inte alltför dyra möbler i modern design, men också mycket av husgeråd och hemtextil. Även om man bara åker dit för att titta, kommer man i alla fall ofta hem med småsaker som servetter, ljus och toalettborste. Oftast finns det också lekrum för barnen och en restaruang som serverar svenska köttbullar och pepparkakor till kaffet.

Ingvar Kamprad föddes 1926 i Småland och växte upp på gården Elmtaryd i den lilla byn Agunnaryd. Av initialerna fick han namnet till sitt företag IKEA.

Hans affärsidé var att sälja praktiska möbler som alla hade råd att köpa. Då krävdes billig distribution. Därför packades möblerna i delar som kunderna själva tog hem i platta paket och sette ihop.

Det var också i Småland som det första Ikea-varuhuset öppnade 1958 och i Älmhult ligger fortfarande företagets bas. Möbeldelarna däremot tillverkas vanligen utomlands, t.ex. i Polen, Slovakien eller Rumänien.

Varje höst när den nya Ikea-katalogen kommer, recenseras den i tidningarna och den sägs vara Sveriges mest lästa skrift. Den visar nya trender och färger i hemmen.

Ingvar Kamprads affärsfilosofi är enkelhet, sparsamhet och mindre hierarki och det präglar även hans liv privat. Trots att han numera är en av de rikaste svenskarna lever han ett relativt enkelt liv. "Varför ska man åka taxi när det finns buss?" säger han.

Täck över texten och svara pa frågorna!
1. Hur är en typisk smålänning?
2. Varifrån fick Ikea sitt namn?
3. Vad var Ingvar Kamprads affärsidé?
4. Var startades det första Ikeavaruhuset?
5. Vad vet du om Ikeas möbler?
