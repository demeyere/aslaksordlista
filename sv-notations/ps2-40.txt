
Det är farligt att vara polis!
==============================

> En kvinnlig polis blev i natt skadad när hon och en kollega grep en man utanför en radio- och tv- affär i centrala Lund då han försökte kasta en sten mot affärens skyltfönster. Mannen blev förd till polisstationen där han fick tillbringa natten. Polisen släppte honom efter förhör i dag på morgonen.

Åsa kan inte jobba för hon har brutit armen. En journalist kommer hem till henne några dagar efter olyckan för att göra en intervju. Han håller på att skriva en artikelserie om polisens arbete.

JOURNALISTEN
Har du mycket ont?

ÅSA
Inte så väldigt nu längre, men de första nätterna sov jag dåligt.

JOURNALISTEN
Kan du berätta hur olyckan gick till?

ÅSA
Jo, jag och min kollega, Kenneth, kom körande på Stora Södergatan. Det var lite folk ute eftersom det var ganska sent och det regnade och blåste. Då såg vi en man som stod utanför en radio- och tv- affär. Vi tyckte att det verkade misstänkt för vem har lust att titta i skyltfönster i det vädret? Så vi stannade bilen och steg ur. När mannen fick syn på oss kastade han en stor sten, som han hållit i handen, på marken och började springa från platsen. Vi förstod då att allt inte stod rätt till så vi sprang efter honom. Jag kom lite efter min kollega. Sen vet jag inte riktgt vad som hände. Plötsligt låg jag på marken.

JOURNALISTEN
Ojdå, snubblade du?

ÅSA
Nej, men vid sidan om mig låg ett bananskal så antagligen hade jag kalkat på det. Jag kände att jag hade jätteont i armen, att jag knappt kunde röra den. Som tur var kom ett yngre par förbi just då. De hade mobiltelefon och ringde efter ambulans.

JOURNALISTEN
Var du tvungen att vänta länge?

ÅSA
Nej då, ambulansen dom efter bara några minuter. När jag kom till sjukhuset blev jag röntgad och då såg de att min högra arm var bruten. Så jag blev gipsad, men jag behövde inte bli operarad. Nästa dag kunde jag åka hem.

JOURNALISTEN
Hur känns det att inte kunna jobba nu på ett tag?

ÅSA
Jag kan ju inte göra så mycket eftersom jag är högerhänt så hag sitter mest här i fåtöljen och läser. Jag tittar också lite på tv, men jag blir uttråkad av alla såpoperor.

JOURNALISTEN
Jag trodde att poliser tittade på polisserierna på tv.

ÅSA
Nähä du, inte jag i alla fall.

JOURNALISTEN
Och hur gick det för mannen?

ÅSA
Min kollega grep honom men man släppte honom igen när han hade blivit förhörd. Under förhöret sa han att han brukade bära på stenar ibland och att han precis kommit ihåg att had glömt stänga av spisen hemma. Det var därför han sprang.

JOURNALISTEN
Hm, jag undrar om man verkligen kan tro på det. Jag tackar i alla fall för att du ställde upp på den här intervjun. Krya på dig!

ÅSA
Tack. Det var inget. Det var bara roligt att prata en stund med dig.

Uppsats: En kriminalhistoria


De vanligaste brotten i Sverige
-------------------------------

Brottstyp                                     Antal anmälda brott
Stöld/snatteri ur och från motordrivet fordon        143072
Skadegörelse                                         134678
Inbrottsstöld                                        117925
Cykelstöld                                            76715
Biltillgrepp (bilstöld)                               60014
Misshandel                                            59328
Stöld/snatteri i butik och varuhus                    51742
Brott mot narkotikastrafflagen                        32052
Rattfylleri                                           14180
Rån, grovt rån                                         8534

Källa: Brottsförebyggande rådet, 2002


Straff/Påföljd och olika brott
------------------------------

Böter (t.ex. parkeringböter, polisen bestämmer summan), dagsböter (baserat på inkomsten, domstol bestämmer summan), fängelse 14 dagar—18 år, livstids fängelse (ej tidsbestämt), skyddstillsyn, elektronisk fotbojo.

Snatteri: om man tar varor för högst 800 kr
Rattfylleri: om man kör bil me mer än 0,2% alkohol i kroppen
Inbrott: om man "går" in i någon annans hem eller lokal och tar saker
Skadegörelse: om man förstör något som någon annan äger
Misshandel: om man skadar en annan person
Rån: om man tar pengar från en person el. t.ex. en bank


Diskutera: Vad kan man säga om siffrorna i tabellen? Hur är det i andra länder? Använd or som enligt, antal, andel, jämfört med, öka/minska, de flesta/det mesta!

Utseende/Signalement
Ofta får polisen motsägelsefulla beskrivningar från vittnen. Man lägger märke till olika saker och ofta minns man fel. Försök att beskriva kassörskan som du såg i går när du handlade mat. Du kan t.ex. använda de här orden:
Längd: över/under/av medellängd
Vikt: kraftigt byggd/smal
Ålder: barn/yngre/medelålders/äldre
Hårfärg och hårlängd: mörkt/ljust/rött hår, kort/långt hår, skallig
Klädsel: ljus/mörk, röd jacka, tröja, mössa o.s.v.

