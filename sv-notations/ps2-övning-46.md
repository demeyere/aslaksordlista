---
title: ÖB 46 hemläxa med grammatik
revised: 2016-10-16 11:48 
author: Aslak Arþursson, Ross DeMeyere 
läxa: skriv 5+ egna meningar
---


Repetition avsnitt 4-5
--------------------------------
*Skriv rätt preposition!*

1. De *varnade* mig **för** att gå ensam på de mörka gatorna.
2. Vi kunde inte *komma överens* **om** vad vi skulle se för film.
3. Jag läste texten **med** *hjälp* **av** lexikon.
4. Filmen *handlar* **om** en man som flyttar till ett nytt land.
5. **Enligt** meteorologerna blir det en kall vinter.
6. Daniel gick på stan och plötsligt *fick* han *syn* **på** Åsa med en annan man.
7. Hon blev *inspirerad* **av** honom.
8. Sofia *läser* alltid en saga **för** Harald på kvällen.
9. Till slut *bestämde* han *sig* **för** att köpa den billigaste bilen.
10. Vet du något om *bakgrunden* **till** mordet?

*Skriv rätt partikel!*

1. När du har ätit färdigt kan du *duka* **av** bordet.
2. Han ville veta hur olyckan *gick* **till**.
3. Eleverna *slog* **upp** sina böcker och började läsa på sidan 39.
4. När du har fyllt i blanketten kan du *lämna* **in** den i receptionen.
5. Ingen kunde *peka* **ut** mördaren.
6. Liza Marklund *ger* **ut** sina böcker på eget förlag.
7. Hon ville börja motionera så hon *gick* **med** i en idrottsförening.
8. Glöm inte att *stänga* **av** tv:n innan du somnar!
9. När en person är sjuk säger man "*Krya* **på** *dig*!"
10. Jag *bryr mig* inte **om** vad du tycker.

