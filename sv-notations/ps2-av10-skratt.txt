---
Title: Skratt
contributors: Aslak Arþursson, Ross DeMeyere
keywords: ps2 91
revised: 2015-11-02 19:51 
---

Skratt - rena hälsokuren
=================

Vänner skrattar åt samma saker, skratt smittar säger man. 
Men visste du att vi också genom skratt blir friskare, effektivare och lever längre?
Det anser i alla fall flera forskare.

<!-- 
smittar = infects
visste = past tense of veta
anse = to be of an opinion
-->

Redan på medeltiden använde man skratt som terapi, men senare fick allvaret högre status. 
Nu för tiden talar man återigen om skratt som medicin. 
I dag finns det sällskap för medicinsk humor och flera företag satsar på skrattkurser som friskvård. 
Forskare har visat att ett gott skratt sätter igång vissa reaktioner i kroppen. 
När vi skrattar påverkas andning, blodcirkulation och muskler. 
Vår smärt- och stresstålighet ökar och vi tänker dessutom mera kreativt.

<!-- 
allvar = seriousness
återigen = once again
sällskap = det att vara tillsammans; club
satsa = to get set; to prepare; to bet; to invest 
viss = certain, convinced; some, certain, particular
påverka = to influence
tålig = durable
dessutom = besides, moreover, furthermore, in addition
-->

De stora humoristerna lär oss att skratta åt oss själva, när de visar upp sina egna svagheter. 
Kanske skrattar vi för att vi känner igen oss, för att vi inte är ensamma eller åtminstone inte lika misslyckade.

<!-- 
svag = weak
ensamma = alone
åtminstone = at least
-->

Det har dessutom visats att ett bra föredrag bör innehålla 40% humor för att vi ska förstå och komma ihåg så mycket som möjligt av det.
När vi skrattar, sprids adrenalin i kroppen och vi blir vakna och pigga, musklerna slappnar av och vi blir avspända efteråt. 
Professor William Fry, expert på skrattets effekter, talar till och med om skratt som motion och hävdar att 100 skratt om dagen ger samma effekt som 10 minuters träning på ett gym!

<!-- 
föredrag = längre, strukturerat anförande inför en grupp åhörare // talk, lecture
slappna = to relax
avspända = relaxed
efteråt = afterwards
hävda = claim, maintain, assert
-->

"Ett gott skratt förlänger livet!"

DISKUTERA: Vad skrattar man åt i ditt land? Vilka tv-program är roliga? Vad skrattar du åt? Har män och kvinnor olika humor?

I en populär tidning kunde man för ett tag sedan läsa:"Svenskar skrattar i genomsnitt 6 minuter om dagen". Tror du att uppgiften stämmer?

UPPSATS: Då skrattade jag!
