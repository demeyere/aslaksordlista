<!-- från url: http://runeberg.org/nfbn/0232.html -->

<b>Knut.</b> Knutar användas till att fästa eller förena 
tåg, rep, snören, trådar, band o.s.v. med 
hvarandra eller med andra föremål, äfvensom till 
prydnad. På sjön kallar man dem <i>knopar</i> och <i>stek</i> 
(se dessa ord). De i land mest använda torde vara 
följande: <sp>halfknut</sp> l. <sp>fingerknut</sp> (på sjön 
<sp>öfverhandsknop</sp>; fig. 1), som tjänar till att

<img>

fästa en tråd (t.ex. i tyget, när man syr), ett snöre 
o.s.v., men äfven till att förena två trådar med 
hvarandra, då den kallas <sp>vattenknut</sp> (fig. 2),
och för att göra en ögla, som icke glider, ögla med 
vattenknut. En <sp>åtta</sp> l. <sp>flandrisk knut</sp> (fig. 3) 
användes på samma sätt. <sp>Rännknut</sp> l. 
<sp>grimskaftsknut</sp> (fig. 4) användes allmänt, 
t.ex. när man binder en häst, men är ofta 
svår att taga upp igen. Bättre för detta syfte 
är <sp>två halfslag om egen part</sp> (se <sp>Knop</sp>),
som äfven användes mycket i land, eller <sp>pålstek</sp> 
(se <sp>Stek</sp>). Mest använd af alla knutar 
torde vara den i fig. 6 afbildade; den kallas 
på sjön <i>råbandsknop</i> och har i land en mängd 
namn: <sp>hårdknut, braknut, blåknut, 
vräxelknut, vrängselknut, tvärknut, 
stenknut, smällknut</sp> m. m. Rätt gjord, är 
den symmetrisk till skillnad från den odugliga s. k. 
<sp>käringknuten</sp> (se <sp>Knop</sp>). Den förekommer 
äfven i somliga nät (<sp>ryssjeknut</sp>). Den göres 
ofta liksom många andra knutar med öglor, för att 
lätt kunna lossas, och användes sålunda t.ex. som 
halsduksrosett. Den var känd och värderad redan
i forntiden; den förekommer på vestalernas i senare
tid uppgräfda statyer i Rom, nämligen på den gördel, 
som sammanhåller manteln, och är därför utan 
tvifvel identisk med de gamles <sp>herkulesknut</sp>, 
som ansågs ega öfvernaturliga egenskaper. Ännu 
bättre, när det gäller att förena två ändar, är 
<sp>väfknuten</sp> (fig. 10), äfven kallad <sp>varpknut</sp>, 
<sp>tumknut</sp> (på sjön <sp>skotstek</sp>). Detta är äfven den 
vanliga knuten i nät, använd snart sagdt öfver hela 
jorden. Fig. 7 är en <sp>kirurgisk knut</sp> l. <sp>tvinnknut</sp>, 
fig. 8 en <sp>fiskarknut</sp>, fig. 9 en 
<sp>kärleksknut</sp>, fig. 11 en <sp>säckknut</sp>. 
<sp>Valknutar</sp> bestå af en ringformig fläta och användas mest 
till prydnad. Det ges 3-flätade (fig. 12), men äfven 
4-, 5-, 6-flätade o.s.v. Se Hj. Öhrvall, "Om knutar" (1908).
Hj. Ö



<!-- från url: http://runeberg.org/nfbn/0225.html -->

Knop (holl. <i>knoop,</i> knopp, knut), sjöv. 1. Namn 
på olika slags sjömansknutar, som för olika ändamål 
begagnas ombord eller vid sjömansarbeten i allmänhet. 
Af sådana knopar må nämnas 
<sp>garn-knop</sp> (fig. 1), <sp>fallrepsknop</sp> (fig. 2) jämte 
de snarlika diamant- och rosknoparna, 
käringknop (fig. 3), hvilken dock icke begagnas 
i sjömansarbeten, emedan den lätt kan gå upp 
af sig själf, taljerepsknop (fig. 4) och 
sjåarknop, turbanknop 1. ormhufvud (fig. 5), 
hvilka nyttjas på sladden af ett tåg för att 
stoppa det vid ett hål, så att sladden ej kryper 
ut, vantknop (fig. 6), som nyttjas vid reparation 
af sprungna vant, valknop 1. pertkunta (fig. 7), 
som begagnas på lejdare och perter,
öfverhandsknop (fig. 8), som slås på en tågända 
för att hindra den att rappa ur sig, råbandsknop, 
äfven benämnd refknop l. sjömansknop 
(fig. 9), som i allmänhet begagnas vid två

<img>

sladdars hopbindning, samt halfslag om egen
part (fig. 10), som begagnas, då en tågända skall
fastgöras i en ring eller kring något föremål. Se
vidare Stek. Litt.: V. Linder, "Lärobok i sjömanskap"
(1896), och N. R. Comét, "Fullständig framställning
af sjömansknopen" (1908). —— 2. Den 
hastighet, som motsvarar visst antal nautiska mil 
(som ett fartyg tillryggalägger) i timmen. En knops
hastighet motsvarar 1,852 m. i timmen eller 0,514
m. i sekunden. Ett fartyg, som "gör 30 knop",
tillryggalägger således 55,56 km. i timmen. Jfr
Nautisk mil. Se Logg. L. H. (H. W-l.)


<!-- från url: http://runeberg.org/nfcf/0639.html -->

<b>Stek,</b> <i>sjöv.</i>, stundom <sp>bänd</sp>, det slags
sammanbindningssätt, som används, då ändan af ett tåg
skall fastgöras till något föremål (rundhult, pållare
m.m.) eller till ett annat tåg, med afsikt att lätt
och hastigt kunna losstagas. Ett stek får alltså
icke (liksom <sp>knopen</sp>) samsa åt sig, hvarför
bänslar och najningar — där så behöfves —
påläggas. De vanligaste steken äro: timmerstek (<i>a</i>),
mulstek (<i>b</i>), gårdings- l. ankarstek (<i>c</i>),
röringsstek (<i>d</i>), fiskarstek (<i>e</i>), enkelt pålstek (<i>f</i>), dubbelt
pål- l. lifstek (<i>g</i>), enkelt skotstek (<i>h</i>), dubbelt
d:o (<i>i</i>), trumpet (<i>k</i>, begagnas, då man vill
förkorta, utan att kapa), kabelstek med pålstek (<i>l</i>),
kabelstek med halfslag och bänsel (<i>m</i>), vanligt
(engelskt) kabelstek (<i>n</i>), grönlandsstek (<i>o</i>),
nackslag l. holländare (se <sp>Påslagning</sp>) m. fl. Jfr
<sp>Bonde</sp>, <i>sjöv</i>.

<img></img>

R. N.*
