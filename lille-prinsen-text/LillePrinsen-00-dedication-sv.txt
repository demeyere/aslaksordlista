
Till Léon Werth

Jag ber alla barn om förlåtelse för att jag tillägnat en vuxen den här boken.
Jag har en ursäkt som förslår: han är min allra bästa vän. 
Jag har ännu en ursäkt: trots att han är vuxen kan han förstå allt, till och med barnböcker.
Jag har en tredje ursäkt: min vän bor i Frankrike, där han svälter och fryser. 
Han behöver verkligen få någonting att trösta sig med. 
Om inte alla de här ursäkterna räcker, ska jag gärna tillägna boken det barn som min vän en gang var.
Alla stora har en gång varit barn.
(Men det är inte många av dem som kommer ihåg det.)
Jag ändrar alltså min tillägnan:

Till Léon Werth som liten pojke
